68

Sed Lucilius locum suum de silentio mundi instituisse
videtur ad Enni Scipionis exemplum, Vergilius autem
magis videtur sequi Lucilium, poetam dactylicum, cui
fortasse orationis prima verba debet, quae sunt: ,accipite
ergo animis‘. Saepe enim lemmatis verba, ad quae Servius
tales adnotationes applicat, maxime exemplar in mentem
revocant.

Confirmatur denique haec nostra sententia comparato
illo loco Lucretiano (g.— III. 289 sqq. rx- L. I. 922sqq.), quem
tractavimus supra p. 43, ibi enim similiter Servius dicit
ad ultimum versum 293: ,hic autem locus totus de Lucretio
translatus est‘, quae verba pertinent ad V versus antece-
dentes (cf. S. ad g. Ι. 175). Unde etiam, qualis sit illa
translatio, intellexeris. Sensu igitur scholii recte accepto
et inquisito non dubito, quin aliquid veri contineat nec
sit compositum a furtorum scriptore (Marii, p. 3), 'prae-
sertim cum auctor scholii iudicio non videatur carere, ut
qui, quid indignum sit heroo “ carmine, sentientem se
praebeat. ·

4. De Naevio. ’

Naevi carmen epicum et ab Ennio in usum vocatum
et a Cicerone magni aestimatum esse novimus e Cic. Brut.
75. Quamquam igitur dubium non est, quin Vergilius
quoque Naevi opera inspexerit, tamen neque singularibus
nominibus, quae Macrobius (VI. 8 et 9) e Naevio aliisque
poetis affert, hoc satis demonstratur neque uno hemistichio
e. 111.49 ,numquam hodie effugies‘, quod 0 Naevi ,Equo
Troiano‘ sumptum esse Macrobius (VI. 1. 38) testatur:
illa enim per alios poetas ad Vergilium tradita esse pro·
habilius est, verba sic coniuncta: ,numquam hodie‘ sermoni
latino frequentata est locutio (cf. Brix-Niem. ad Plaut.
Men. 1010). Sed ponendum est Vergilium ubi easdem res
narraret ,Bellum Punicum‘ sibi posuisse exemplar. F. Noack
(Herm. XXVII. p. 435 sqq. Die erste Aeneis Vergils.) etiam
demonstrare conatur Vergilium in gravissimis librorum
I, IV, VI rebus et in fine libri II. Naevi vestigia pressisse:
,die eigentliche poetische Erfindung, der schopferische Ge—
danke aber, mit dem des Werkes hester Tei] scbon ge-

