7

XI-——XIIL — e diversis fontibus hausisset); deinde liber
ille exscriptus proditur verbis quae sunt (cap. XI. 1): ‚et
haec quidem iudicio legentium relinquenda sunt, ut ipsi
aestiment, quid debeant de utriusque collatione sentire.
Si tamen me consulas, non negabo. .‘; etiam e more
esse Macrobi, ut ,singulos in singulis rebus narrandis
auctores sequatur‘, Wissowae dissertatione ⁵) probatum est.

Quae de ceteris Graecis profert Macrobius, ea partim
antecedunt tractationi Homericae, partim eam sequuntur;
illa, quae antecedunt (cap. I.1-6)‚ etiam in dissertatione
Homerica prooemii locum habuisse verisimile est. Sed
certe demonstrari potest inter huius prooemii verba ali-
quidesse insertum, quod ex alio fonte fluxerit. Nam cum
in §6 initium fiat verbis quae sunt: ,iam vero Aeneis ipsa
nonne ab Homero sibi mutuata est errorem‘ e. qu. s.‚ se·
quitur, ut in iis, quae antecedebant, proprie de Aeneide
nondum quicquam dictum fuerit. Ac revera in initio para-
graphi antecedentis — id quod exspectamus — de Eclogis
et Georgicis breviter agitur: ‚Dicturumne me putatis ea
quae vulgo nota sunt, quod Theocritum sibi fecerit
pastoralis operis auctorem, ruralis Hesiodum, et quod
in ipsis Georgicis tempestatis serenitatisque signa de
Arati Phaenomenis traxerit‘. Unde idoneum erat per-
gere: ,iam vero Aeneis ipsa . .‘. Sed pergit Macrobius
miro modo: ‚vel quod eversionem Troiae . . a Pisandro
paene ad verbum transcripserit‘; atque sequuntur multa
verba de Pisandro magno poeta. Quae non tantum con-
traria sunt sequentibus, sed mira hoc quoque, quod velut
‚vulgo nota‘ 6) referuntur vel ,pueris decantata‘ 6); quod
si est, cur de Pisandro multis verbis agitur ut de poeta
ignotissimo? Unde colligimus ea, quae de Pisandro affert
Macrobius, aliena esse ab auctore principali atque a Ma-
crobio aliunde addita ⁷).

 

5) Gr. Wissowa, De Macrobii fontibus. Wratislaw. 1880. p. 2.

6) Bis idem; alterum exscripsisse, alterum addidisse videtur Ma—
crobius. .

7) Of. Wissowa l. l. p. 9. ,adsuevit porro Macrobius adsuere pannos
parvuli plerumque ambitus ex aliis fontibus depromptos, quos cum ipsa

