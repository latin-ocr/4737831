69

lungen ist, in diesen vier Biichern der Aeneis ist nicht
von Vergil, sondern von Naevius‘.

Sane Vergilius ea sequi solebat, quae ab antiquis
poetis tradita erant. Constat Naevium res ante bellum
Punicum gestas narravisse in duobus primis libris, Aeneae
errores et adventum in Italiam in l. I, Romam conditam
in l. II. Sed num Aenean fecerit ad Africae litora de-
pulsum 59) ibique Didoni de erroribus referentem amorem-
que incitantem, haec omnia dubia sunt. Quod enim ser-
vatum est illud fragmentum (24. Β.) ,blande et docte
percontat‘, non Dido videtur percontare, sed Latinus hospes,
quia ad l. Π fragmentum pertinet, Aeneas autem iam in

¹1. I in Italiam pervenit. De Didone, quam Vahlen et

Noack ,totam Naevianam‘ esse credunt, nihil habemus
testimonii nisi illud Servi (ad IV. 9): ,cuius filiae fuerint
Anna et Dido, Naevius dicit‘ (cf. . Heinze l.]. p. 113 ann. 1.,
cuius sententiam comprobo etiam in reliquis).

Inspiciamus igitur, quae tradita sint de Naevio Vergili
exemplari. Gravissimum testimonium debemus Macrobio
(VI. 2. 31.): ,In principio Aeneidos tempestas describitur
<L 81 sqq.) et Venus apud Iovem queritur de periculis filii
<Ι. 226 sqq> et Iuppiter eam de futurorum prosperitate
solatur <Ι. 254 sqq.>; hic locus totus sumptus a Naevio est
ex primo libro Belli Punici; illic enim aeque Venus Troianis
tempestate laborantibus cum Iove queritur et secuntur
verba Iovis filiam consolantis spe futurorum& Hoc videtur
augeri commentarii aucti ad v. 198 annotatione, ubi Aeneas
describitur suos adhortari: ‚o socii: et totus hic locus de
Naevi Ι0 (sic recte' Baehrens fr. 16) belli Punici libro
translatus est‘. Sed miror, quod Macrobius, qui multis
verbis agit de tota imitatione, et in Vergili loco descri-

’ bendo et in Naevi carmine adumbrando tempestatis quidem

et deorum collocutionis mentionem facit, hunc autem locum,

’ ubi Vergilius suos adhortatur, silentio praeterit. Quod

miror eo magis, quia Macrobius et commentarius auctus.
ut qui paene iisdem verbis rem notent, eidem fonti scientiam

 

59) Ut fides sit commentario aucto ad a. 1. 198, tamen dubium
cst, an etiam in Africa Naevius fecerit Vergilium socios consolantem.

