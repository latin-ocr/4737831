25

cum placidum ventis staret mare.

S.: ,negatur hoc per rerum naturam posse fieri, sed
Theocritum secutus est, qui hoc dicit de Cyclope‘ (id. VI. 34)
Tertio loco Servius notat: ‚Theocriti sunt isti versus‘ ad
v. 63. torva leaena lupum sequitur, lupus ipse capellam;

florentem cytisum sequitur lasciva capella;

te Corydon, o Alexi: trahit sua quemque voluptas.
Sed Theocritus (X. 30) dicit: ,capella persequitur cytisum,
lupus capellam, grus aratrum, ego te desidero‘. Unde
partem quidem accepit Vergilius3 sed ordine mutato uno-
que membro anteposito, quod cum duobus aliis conveniret,
artificiosum ordinem instituit, in quo deinceps alter alte—
rum persequitur. Ergo non iam sunt Theocriti versus,
sed Vergiliani.

2) Similiter res se habet alio loco (e. V. 32 sqq.):

,Vitis ut arboribus decori est, ut vitibus uvae,
ut gregibus tauri, segetes ut pinguibus arvis:
tu decus omne tuis‘.

S.: ‚locus Theocriti est‘. (id. VIII. 79). Sed Ver-
gilius partim quidem res transtulit (ut gregibus tauri m
VIII. 80. τᾷ βοῒ δ’ ἁ μόσχος), partim ex alio loeo Theo-
criteo attraxit (segetes ut pinguibus arvis ω XVIII. 29.
πιείρᾳ μέγα λᾷον ἀνέδραμε κόσμος ἀρούρᾳ) partim mutavit
et auxit; nam cum Theocritus dixisset VIII. 79. τᾷ ὃρυὶ
ταὶ βάλανοι κόσμος, Vergilius ponit: ‚vitis ut arboribus
decori est, ut vitibus uvae‘, quae sententia, quantum scio,
non e Theocriti idylljis orta est.

Iam inspiciamus eas eclogas, quas totas vel ex parte
Theocriti esse Servius dicit.

3) S. ad. e. VII. 1: ‚ecloga haec paene tota Theocriti
est: nam et ipsam transtulit et multa ad eam de aliis
congessit& — Verba, quae sunt ‚ipsam transtulit‘ spectant
¹ad Theocrit. id. VIII, ubi Daphnis et Menalcas similiter
cantibus certant. Tamen ea re discrepat Vergili carmen
a Theocrite0‚ quod hic inducit pastores de praemio cer-
tantes, ille tertium pastorem iacit de certamine referentem;
qua re efficitur, ut nova appareat forma eclogae. Initium
(vv. 1—20) continet sententias ,ex aliis eclogis liberrime

