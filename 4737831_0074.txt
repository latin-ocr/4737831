65

9) Postremo Ennium videtur Vergilius imitatus esse
a. Π. 486 ‚At domus interior‘ ubi Servius dicit: ,de Al-
bano excidio translatus est locus‘ (Vahlen A. 140 ‚sc. quod
est* apud Eunium‘). ‚Locus‘ complecti videtur femina-rum
lamentationes (v. 486—490); cuius ultimum versum tamen
Apollonio deberi Servius dicit. Sed cum Lucretius IV. 1171.
similiter dicat: ‚et foribus miser oscula figit‘ atque
Servius vv. 486 sqq. universe dicat esse Ennianos, conclusio
certa· est Vergilium v. 490 non ad Apolloni sed Enni
exemplar finxisse. In aliis quoque rebus Enni elocutionem
videtur secutus esse; sed Vergili polientis manus apparet.

Tot igitur versus et loci quibus Vergilius Ennium
est imitatus, dubitationem non admittunt, quin quamvis
multa debeat Vergilius Ennianae elocutioni ne unum quidem
versum transtulerit integrum, locorum plerumque sensum
tantum acceperit una cum verbis nonnullis exemplar per-
spicue indicantibus; Macrobius igitur et scholiastae totos
locos Vergilium ab aliis transtulisse dicentes, ut rem
apertam aperte eloquar, impudenter mentiti sunt.

3. De Lucilio.

Quamquam credas Vergilium poetam epicum omnino
non in usum vocavisse Lucili saturarum poetae opera
(Marii, C. Lucilii carminum reliquiae Π. 3), tamen et Ma-
crobius et Servius certa huius rei testimonia afferunt.
Quorum plurimum valent hi duo versus:

1) e. VIII. 63. Dicite Pierides, non omnia possu-
mus omnes

Macrob. VI. 1. 35 (M. fr. 218) Maior erat natu: non
omma possumus omnes
quae verba, ut redeant ad proverbium aliquod (Marx
p. ΙΙ 89) tamen sic formata Lucili sunt.

2) a. V. 422 magna ossa lacertosque exuit (Macr.:
extulit).

Macrob. VI. 1. (fr. 547) magna ossa lacertique

apparent homini.
ubi Marx (11.p. 204): ,Recte ponitur apud Macrobium Ver-
gilium imitatum esse, cum scribat a. V. 422 . . .‚ Lucilii

5

