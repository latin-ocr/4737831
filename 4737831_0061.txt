α) de versi-
bus, quorum
exemplaria

exstant

52

Hi sunt versus et loci Lucretiani, quos affert Ma-
crobius; scholia illos non augent nec revera quicquam
addi potest, quod magni momenti sit. In philosophicis
ergo rebus Vergilius non tam locos singulares quam totam
Lucreti elocutionem secutus est; ubi autem unum locum
Lucretiani carminis sibi proposuit exemplar, sensum tantum
ac structuram imitatus rem ipsam suis verbis nec raro
suis additamentis vel ornamentis reddidit ; liberrime de-
nique amplioris loci narrationem transformavit digessit
exornavit 4⁷). Apparet igitur inter Vergilium et Lucre-
tium paene easdem rationes intercedere atque inter Ver-
giJium et exemplaria Graeca3 una est discrepantia, quod
e carmine Latino etiam ipsa verba atque versus partes
transferre licebat. Sed quanta omnino moderantia ipsa
hemistichia transtulerit, quanto studio nova reddiderit
verba ipsis iis locis, quos e Lucretio ‚transtulisse‘ dicitur,
locis comparatis intelleximus; unde de aliis exemplaribus
Latinis discimus iudicare.

2. De Ennio.

Ut philosophicum genus dicendi a Lucretio ita epicum
ab Ennio Vergilius accepit. Sed per se intellegitur Ver-
gilium etiam imitatum esse vel versus vel locos Anna-
lium, quippe quibus non solum similes, sed interdum etiam
eaedem res tractatae essent.

a) de versibus singularibus.

Versuum XVII, quos affert, Macrobius VI, l, 8-24
sex in numero eorum habendi sunt, quos hodie significamus

verbo: ,Citat‘ (S. a. VI. 846. ,sciens Vergilius quasi pro

 

utrique poetae communibus non satis demonstratur. Nam fieri non
potest, quin, qui in eadem re versatur describenda, hic illic eodem ser-
mone utatur.

47) Satis sit differentiam indicavisse, quamquam accuratius quae—
renti demonstrandum esse cont-edimus, quomodo Vergilianas artis nova
regula in periodis struendis atque enuntiationibus per versus disper-
tiendis omnia Lucretiana transformata sint.

