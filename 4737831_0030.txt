21

minat, ita solvitur, ut Macrobium aut erravisse (fortasse
numerum IV falso ex Vergiliano transtulit) aut praecipue
cogitavisse ponamus de conubio, quippe quod describatur
in Argonauticorum libro IV ¹⁹).

Comparatis carminibus haec sunt quibus utriusque
narrationes inter se consentiant: 1. per Cupidinem amor
feminarum incitatur3 2. Iuno agit cum Venere 3 3. ut Me-
dea cum Chalciopa ita Dido cum Anna de amore collo-
quitur; 4. amor feminarum similibus indiciis proditur;
5. conubium fit in antro; 6. furor Didonis in nonnullis
rebus ad Medeae exemplar describitur. Quae attulimus
sub num. 1. et 2., iam in primo Aeneidos libro narrata
sunt. Singulas res tractavit Heinzius (Vergils ep. Technik,
v. indicem s. v. Apollonius) qui (p. 123 sq.) Annam non
Chalciopae comparandam esse, sed partes amicae intimae
quasi e scaenica poesi accepisse mihi persuasit. Deinde
alius est pudor Medeae virginis, alius Didonis viduae, et
quod amoris indicia apud utramque similia sunt — ut
Dido ‚in voce resistit‘ (Argon. III. 686) neque quicquam
videt vel audit nisi amatorem absentem (Arg. III. 453), —-
ea omnia non tam ex Apolloni carmine quam omnino ex
toto illius aetatis genere litterarum orta esse cum Heinzio
consentio. Sed Apolloniani carminis ,conubium‘ quin Ver—
gilius imitari voluerit, dubium non est. Tamen ipsam
rem vix maiore discrepantia describi posse concedes.
Etiam Apolloniano ‚conubio‘ amantium coniunctio confir-
matur in reliquum tempus, Vergiliano nova ,peripetia‘
narrationis efficitur. Postremo Vergilius in Didonis mi-
seriis describendis hic illic sequi videtur Apollonium (cf.
Heinze‚ 11. p. 130sqq.). Ut hoc afferam: quod Didonem
vitae taedet, exemplum habet in Medea, quae iam veneno
prompto tamen non de vita decedere constituit (Arg. ΠΙ.
771 sqq. 802). Furor et ulciscendi cupiditas comparari
possunt cum Medea furente (Arg. IV. 391.) Huc accedit,

 

19) Tamen omni iure miratur H. de la ville de Mirmont (Apoll.
de Rhodes et Virgile. Paris 1894 p. 22 ann), quod illa discrepantia
adhuc nusquam notata est.

