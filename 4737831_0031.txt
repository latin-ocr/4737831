22
quod Vergilius sine dubio artis magicae nonnulla trans-
tulit de Medea ad magam suam. (Arg. 111. 532).

His inspectis rebus antiquos interpretes veri aliquid
observavisse negari non potest. Sed Vergilius tam paucis
rebus Apollonium secutus est atque tanta arte quasi no-
vam finxit figuram Didonis amantis, ut quamquam singu-
laria quaedam congruunt, tamen universa sint dissimilia.
Ergo et Servi et Macrobi testimonia rem verbis >designant
nimis immoderatis, cum Vergili librum totum paene for—
matum ad Arg. l. IV vel inde translatum esse dicant.

3) a. V. 426. S: ,est autem hic totus locus de Apol-
lonio (Arg. Π. 1 sqq.) translatus‘ (al. Macrobius V. 7. 5.
affert Hom. Ψ. 685, cf. S. ad. V. 1. p. 17).

— Servi verba cum ad eum versum adscripta sint, a
quo ipsum certamen incipit, ad totum certamen pugilum
pertinere videntur. Atque Vergilius, quamquam ,peripetia‘
inducta eventum mutat, tamen in ea re Apollonium se-
quitur, quod alterum adversariorum facit ictu deerrante
concidentem; etiam ipse ille versus, ad quem Servius an-
notationem facit, Apolloni versum videtur imitari:

426. constitit in digitos extemplo arrectus uterque.
Ap. Π. 90. ἔνθα δ’ ἔπειτ’ ’Ἄμυκος μὲν ἐπ’ ἀκροτάτοισιν
ἀερθεὶς βούτυπος οἶα πόδεσσι, τανύσσατο.

His duabus rebus interpretes adducti videntur esse,
ut ,totum locum de Apollonio translatum esse‘ censerent.
Nam in reliquis vix simultas quaequam invenitur. Ille
enim, postquam Pollux et Amycus manibus sublatis con-
gressi sunt, tres describit pugilatus partes: primo 67—78
Amycus persequitur Pollucem (ut maris fluctus navem);
deinde (79—85) alterius in alterum pugna sonitusque inde
ortus comparantur cum opere lignarii, qui ligna mallea
tundit et clavis sonitum efficit; tertio (86—97) pausa
facta ,postquam ut tauri de vacca certaturi iterum con·
gressi sunt, Amycus ictu deerrante corruit; tum a Pol-
luce oppressus et supra aurem ictus moritur. Vergilius
multo magis studuit, ut ipsam pugilandi artem perspicue
describeret. Videmus enim Daretam velociorem frustra
irruentem in Entellum graviorem et stabiliorem, audimus

