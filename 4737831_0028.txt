 

19

quod de toto libro dicit Servius, revera ad parvam partem
(ca. 143 vv.) pertinet. Sed hic ut aliis locis observamus,
quomodo Vergilius, quamquam narrationis origo ad Homeri
carmen reducenda est, eventum novum fingat: nam Ulixes
et Diomedes quod volunt assequuntur, Euryalus autem et
Nisus amicitia coniuncti pereunt.

4) Postremum inspiciamus locum libri XII ε ubi ad v. 116.
S.: ,totus hic de foederibus locus de Homero translatus
est, ubi Alexander Paris cum Menelao singulari est certa-

Hgne dimicaturus‘ <Γ. 302 sqq.>. Cf. S. ad v. 170. 212. DS
a v. 176.

In Homeri carmine sacrificio parato Agamemno per
solem, qui omnia videat et audiat, per flumina terramque
et deos Orci iurat Alexandro victore Achivos domum redi-
turos Helenamque et omnia bona relicturos esse; Menelao
autem victore Helenam omniaque bona tradi tributumque
Achivis dari poposcit. Deinde sacrificio haedorum facto
vinoque libato postquam Priamus se recepit, Hector et
Ulixes locum certaminis dimensi sortiuntur.

Apud Vergilium sue et bidenti immolatis prior iurat
Aeneas item atque Agamemno (Γ. 276 sqq.) 'per solem et
terram et fontes fluviosque (praeterea per Iovem Iunonem
Martem). Necesse est condiciones foederis alias esse apud
Homerum, alias apud Vergilium, sed similiter formatae
sunt. Deinde Latinus testibus invocatis terra, mari, side-
ribus, Apolline et Diana, lano, Orco foedus confirmat et
iusiurandum facit per sceptrum suum.

De imitatione non potest dubitari. Cf. DS ad v. 176:
‚sane iuxta Homericum foedus hic inducit fieri: nam ut ibi
Priamus, ita hic Latinus; ut hic Aeneas, ita ibi Aga-
memnon‘. Cf. etiam S. ad v. 212: ,Turnum non inducit
iurantem .. . et imitatus est Homerum, qui post iusiuran-
dum Menelai Alexandrum quasi fervidum et adulescentem
inducit exclusum et Priamum adhibitum ad foederis confir-
mationem‘.

— Quae recte observata demonstrant, quanto studio

issam imitationem persecuti sint veteres interpretes. Sed
2*

