34

urbis ruinam‘ffl). De his solis verbis iudicium nobis est
faciendum.

De Pisandro poeta viri docti valde dissentiunt: duos
enim novimus Pisandros, alterum Camirensem sive Rhodium,
qui septimo a. Chr. saeculo vitam degens carmine epico,
cui inscribitur “Ηράκλεια, gloriam sibi peperit. Alter est
larandensis tantum per Suidam notus, qui sub Alexandro
Severo scripsit ἱστορίαν ποικίλην δι’ ἐπῶν, ἢν ἐπιγράφει
‘Hammon' Θεογαμιῶν . . (Suid. Bernh. II. 2. p. 255). —
Itaque Heyne (excurs. I. ad Verg. a. II. p. 394 sqq.) censet
Macrobium in errore versari, cum duos Pisandros con-
fuderit; putat enim legisse Macrobium (rectius Macrobi auc-
torem) Pisandri minoris eversionem Troiae, quae maxime
ad exemplar Aeneidos composita esset3 sed cum putaret
auctorem esse illum Pisandrum praeclarum et veterem,
factum esse, ut Vergilium eius esse imitatorem arbitra-
retur. Heynium cum aliis secuti sunt Bernhardy (Griech.
Litt. ΙΙ. 211) et Kuschel (Quell. v. Verg. Aen. Bresl.
1858). — Contra Welcker (Der epische Cyclas Ι. p. 91 sqq.)
rettulit Macrobiana ad Pisandri maioris ποιήματα νόθα
quae Suidas commemorat ⁸¹), ut Vergilius revera carmen
aliquod imitatus sit.

Concedo quidem quaestionem certe solvi non posse,
quia argumentis caremus. Tamen Welckeri sententiam
magis comprobem, quia et omnino simplicius testimonia
interpretatur et Macrobium , ut cui ceteris locis — quod
quidem ad rem attinet non ad verba -— fides sit, hic
quoque veri aliquid proferre ponit. Ut ergo carmen
quoddam Graecum quo Troiae interitus narrabatur, Ver-
gilio praesto fuerit, cum librum H componeret, quomodo
eo usum esse credis Vergilium? Non aliter puto atque
Apolloni libro III in quarto suo vel Iliados Ψ in quinto

 

30) Conferas de forma: S. ad a. IV. 1. ,Apollonius Argonautica
scripsit et in tertio inducit amantem Medeam: inde totus hic liber
translatus est‘.

μ 31) Suid. l. 1. s. v. Πείσανδρος; ποιήματα δὲ αὐτοῦ Ἡράκλεια . .
τὰ δὲ ἄλλα τῶν ποιημάτων νόθα αὐτοῦ δοξάζεται γενόμενα ὑπό τε
ἄλλων καὶ. Ἀριστέως τοῦ ποιητοῦ.

