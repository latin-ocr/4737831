46

eandem rem laudaverant, iterum et iterum inspectos aut
imitari studuerit aut meliores reddere. Hoc quidem loco
mihi videtur operam impendisse, ut superaret Lucreti
exemplar.

Ex natura rei fit, ut in insequenti parte laudationis
vitae rusticae plura inveniamus, quae Lucreti carmen in
memoriam· revocent. Dicit enim Vergilius se quoquc
magni aestimare carmen philosophicum - 'sed se praeferre
rura et amnes; praedicat quidem philosophum, qui homines
metu liberaverit — sed non minus eum appellat felicem,
,deos qui novit agrestis‘ et deinde labores urbanos com-
parat cum dulci otio vitae rusticae. Philosophus ille quem
laudat Vergilius nomine non allato, sine dubio Lucretius
est (cf. Munro ad Lucr. Ι. 77). Quod ut lector ipse e
verbis cognoscat, Lucretianis utitur Vergilius non in phi-
losophicis solum, ubi semper Lucreti ‚terminis‘ uti debebat:

476. percussus amore κ L. I. 19. incutiens blandum
per pectora amorem (cf. I. 924).

478. defectus solis varios lunaeque labores m L. V. 751
solis item quoque defectus lunaeque latebras.

479. unde tremor terris m L. VI. 577 est haec eius-
dem quoque magni causa tremoris. (Cf. VI. 608.)

481 sqq. cf. L. V. 680 sqq.

491. Iam ea re, quod ,metus omnis‘ ,fatum‘ ,Ache-
rontem‘ composuit Vergilius, nobis in mentem venit Lucreti.
Sed magis elucet Vergilium in carmen Lucreti digitum
intendere, quod verbis utitur, quae sunt: ‚subiecit pedibus‘,
quocum conferas Lucreti I. 78 ,religio pedibus subiecta‘.

495. populi fasces = L. 111. 996.

500. Ν L. V. 937 Versus comparat Macrob. VI. 1. 65,
ubi versus afferri diximus, qui sensu tantum similes sint.
Sed de pomis et frumento Vergilius, de agro tantum Lu-
cretius dicit.

Etiam vv. 510 sq. componit Macr. VI. 2. 15 cum Lu-
creti vv. 111. 70 sqq., ubi apparet verbis quidem, quae
sunt ,gaudent sanguine fratrum‘, Lucreti locum indicari,
sed reliqua compressisse Vergilium atque, ut hoc afferam,
pepercisse adjectivis, quae sunt ,crudelis‘ et ,tristis‘.

