43

res a Macrobio afferri collectas concedendum est 4³). Quod
ad imitationem Vergilianam attinet, apparet Vergilium
nullum versum transtulisse integrum, hemistichia integra
quattuor, mutavisse reliqua.

b) de locis amplioribus.

1) Vergilius Georgicon poeta simili in condicione ver-
sabatur atque Lucretius, cum scriberet carmen de rerum
natura. Nam ut hic primus poeta Latinus aliquam doc-
trinam philosophicam versibus reddere conatus est, ita
Mantuanus primus scripsit carmen'Latinum, quo res rusticas
laudibus efferret. Utriusque ingenio eaedem ‘difficultates
obstabant, quarum maxima erat illa ‚patrii sermonis
egestas‘. Atque quantopere in hac re Vergilius quasi
socium se esse senserit Lucretio, ex illis locis intelleges,
quos confert Macrob. VI. 2. 2. (g. 111. 289sqq. = L. I.
922 sqq.). Macrobius hunc Vergili locum habet in numero
eorum, qui ,unde formati sint, quasi de speculo cognoscas‘.
Servius autem dicit ad v. 293: ,hic autem locus totus
de Lucretio translatus est‘. Concedimus Vergilium
Lucreti versus exemplar sibi posuisse; atque ex iis quae
supra diximus, satis apparet, cur Lucreti versus imitatus
sit. Amore enim Musae suae inflammatus non minus diffi-
cilem rem se suscepisse sentit atque superbia quadam
affectus quasi iuxta poetam illum summis honoribus cultum
se tollit. Quod ut lector Romanus, qui quidem studio
bonarum artium se dedisset, certe cognosceret, Vergilius
verbis bene delectis et inter se coniunctis Lucreti carmen
ei in memoriam revocare debebat. Hoc assecutus esse
mihi videtur poeta maxime his rebus: primum quod ut
Lucretius iam fecerat, his versibus lectorum animos intentos
atque magno amore rei tractandae incensos ad novam car-
minis partem et‘ eam gravissimam secum raptare vult,
deinde tota coniunctione sententiarum:

 

43) Addenda: g. ΙΙ. 140 (= a. V11. 280) spirantes navibus ignem
Ν L. V. 30.; a. Ι. 36 aeternum . . sub pectore volnus = L. 11. 6393
g. IL 478 Ν L. V. 751.; e. VIII. 87 -ε- a. VII. 108 = L. II. 30. v. p. 45.

