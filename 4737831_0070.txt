61

Extensius de hoc loco egit Norden, a. VI. p. 183 sq„
cuius verba ispse inspicias. Ut omnino poetae Latini ar-
borum caedendarum descriptiones excolebant ita ctiam Ver-
gilius in hac re Ennium magis secutus quam Homeri
simplicia verba (Ψ. 118) multis verbis rem tractat. Sed
hic quoque Vergilius modum tenet; comprimit enim En—
nianam descriptionem, quam postea Vergili imitatores
amplificare student. Bene deinde, qualis sit ζῆλος Ἐννιανός,
Nordenus docet3 quamquam enim accurate Enniana expri-
mit, tamen magis exculta atque talia reddit, ,ut quod apud
illum legerimus alienum, melius hic quam ubi natum est
sonare miremur‘ (Macr. VI. 1. 6). Apte utitur alliteratione
et numeris; addit v. 181 docte cuneos, permutat ordinem,
abietis loco ponit ornum montanam, Enni ,fraxinus fran-
gitur‘ metri causa exprimit verbis ,fraxineaeque trabes‘.

3) Macr. VI. 2. 18. a. Π. 281 ω Alex, (So. 72).

Apparet locos e tragoediis attractos iam metri causa
valde mutari debuisse. Quo fit, ut praeter prima verba
(o lux Troiae m o lux Dardaniae) et interrogationum
ordinem sensu tantum similes sint loci. Occurrunt similes
sententiae a. VI. 500, ubi item Enni ,Alexandrum‘ Ver-
gilium imitari veri simile est (f. Norden, pss 257). Se—
quuntur enim v. 515 verba ad ,Alexandri‘ exemplum facta,

quae sunt:

4) (§·25) a. VI. 515. Cum fatalis equus saltu snper
ardua venit.

Pergama et armatum peditem gravis attulit alvo.
Ennius in Alexandro (Sc. IX).

Nam maximo saltu superabit gravidus armatis equus.

qui suo partu ardua perdat Pergama.

Elucet imitatio; atque laudat poeta hoc ut illo loco
Cassandrae praeclaram vaticinium, cum Deiphobum apud
inferos de Troiae interitu facit referentem.

5) Similiter res se habet alio loco (Macr. VI. 2. 21),
ubi ,Cresphontis‘ versus imitatus est Vergilius:

Sc. 131. Neque terram inicere neque cruenta convestire
corpora

mihi licuit neque miserae lavere lacrimae salsum sanguinem.

