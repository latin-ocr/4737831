55.

Similiter res se habet altero versu, quem Vergilius
non tam superare vult quam corrigere; quem versum Ser-
vius notat: .

10) a. XI. 503 at tuba terribilem sonitum procul

aere canoro increpuit.

S. ,a. t. t. s.] hemistichium Ennii: nam sequentia iste
mutavit; ille enim ad exprimendum tubae sonum ait:
«taratantara dixit». Et multa huius modi Vergilius cum
aspera invenerit, mutat. Bene tamen hio electis verbis
imitatur sonum tubarum‘. — Animadvertas volo sermone
‚hemistichium Enni‘ significari hemistichium non plane cum
Enniano concinens,

His applicamus tres versus Ennianos, quos laudat Ver·
gilius quasi verbis ludens, cum hemistichiis studiose trans-
latis novum sensum infundat.

11) a. IV. 404 it nigrum campis agmen.

S. ‚i. n. e. a.] hemistichium Ennii de elephantis
dictum (A. 474), quo ante Accius est usus de Indis‘.
Quae verba praeclara Vergilius transtulit ad f ormica-
rum nigram turbam.

12) Enni versum: (A. 472>

semianimesque micant oculi lucemque requirunt
quem ‚ita, ut fuit, transtulisse ad suum carmen Varronem
Atacinum‘ testatur Servius, Vergilius artificiosa deflexione
transtulit ad decisam dexteram:

a. X. 396 semianimesque micant digiti ferrumque

retractant.

(Cf. Vahlen ad A. 472.)

13) g. ΙΙΙ. 76 <pecoris generosi pullus.)

altius ingreditur et mollia crura reposcit.

S. ‚Ennius de gruibus: ‚perque fabam repunt et mollia
crura reponunt‘ (Cf. Schol. Bern. ‚et Ennius de gruibus
dicit‘).

Hi ergo sunt versus, quos ,sciens‘ Vergih'us laudavit3

. reliqua videtur accepisse non cum industria Enni certum

lochm, sed omnino epicum genus dicendi imitatus. Quod
maxime sequi debebat in sermone Homerico ab illo ad
poesin Latinam translatO, ut versu:

 

