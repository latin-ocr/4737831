75

loco, cum de eadem re referret, altero cum loci tantum
similes essent.

Similem rationen intercessisse ponendum est inter
Vergilium et Cornelium Gallum, cui ille etiam dedi-
cavit eclogam X. Neque potest dubitari⁷ quin in hac ecloga
aliquot ,versus Galli modo suo laudaverit; dicit enim S.
ad. v. 46 nec sit mihi credere tantum: ‚hi autem omnes
versus Galli sunt, de ipsius translati carminibus‘.

Ad quot versus pertineant Servi verba difficile est
statuere, cum varius sit usus scholiorum. Sed carmen in
conexu inspicienti probabile est Servium illud non de plu-
ribus versibus intellegi velle quam de quinque vv. 44—49.
(Cf. Leo, Herm. XXXVII, 18. De numero versuum v.
supra p. 62 ann. 55.) Nec potest dubitari, quin Vergilius
etiam hoc loco eosdem fines sibi posuerit atque intelleximus
in ceteris poetis Latinis imitandis, Servi igitur de Gallo
verba non plus valeant quam de Lucretio, Naevio, Calvo
—- ut locos afferam, ubi similibus verbis utitur Servius
atque hoc loco --; unum concedo Vergilium cum optime
intellegi vellet se laudare amici versus, hic illic perspicuis
verbis vel etiam toto versu translato discerptove ut Varium
sic Gallum honoravisse. Neque ergo Vergilium hexametros
apud Gallum inventos totos transtulisse ponendum est
neque disticha simpliciter in hexametros mutavisse (Skutsch
1. l. p. 24), sed, ut solet, perspicua imitatione novos versus
finxisse. Servi igitur testimonium cum aliis similibus
comparandum est, ut quid valeat eluceat 61). (Skutsch

l. 1. p. 25).

b) de poetis scaenicis.

Multas operis sui epici sententias quin Virgilius debeat
tragicorum poetarum studio non potest dubitari. Quae
tradita sunt de hac re, nunc inspiciamus. Iam locuti

 

61) Hac de causa comparavimus locos tantum, quos ‚translatos‘
esse scholia dicunt3 non, ut hoc afferam, Varronem Atadnum, de quo
aliis verbis utitur Serv. ad g. 1. 375 (v. p. 84). Cf. etiam, quae verba
faciat Servius ad a. Χ. 396 de versu integro aVarrone ex Annalibus
translato.

