70

videntur debere. Itaque, quamquam certioribus argumentis
concedo me carere, conicio per errorem factum esse, ut
auctor commentarii aucti notam poneret ad v. 198 ‚o socii‘‚
cum ponere vellet ad v. 229 ,0 qui res‘.

Sed ut ea omnia formaverit Vergilius ad Naevi exem-
plar, quanta fuerit similitudo, ex his rebus licet cognoscas:
primum Naevius usus est versu Saturnio, Vergilius dac·
tylico; ergo paene eadem ratio inter eos intercedit atque
inter poetam et scriptorem orationis solutae. Deinde com-
pares duo fragmenta:

14 B. patrem suum supremum optumum appellat

m V. 227. atque illum talis iactantem pectore curas

tristior et lacrimis oculos suffusa nitentis Α

adloquitur Venus.

fr. 1513. summe deum regnator, quia nam genus isti.

(genuisti‘P huc rettulit L. Mueller).

V. 229. Ο qui res hominumque deumque

aeternis regis imperiis e. q. s.

Eandem discrepantiam etiam antiquis interpretibus
quibusdam notabilem fuisse intellegimus ex commentarii
aucti ad a. ΙΙ. 797 verbis: ,Sane adamat poeta ea quae
legit diverso modo proferre. Naevius belli Punici primo
de Anchisa et Aenea fugientibus haec ait: »eorum sectam
sequuntur multi mortales« ecce hoc est »invenio admirans
numerum«; »multi alii e Troia strenue viri« ecce hi sunt
»animis parati«; »ubi foras cum auro illic exibant«
ecce »et opibus instructi«‘. Cf. ad initium 1. ΠΙ. (ν. 10);
‚amat poeta quae legit immutata aliqua parte vel personis
ipsis verbis proferre ⁶3). Naevius enim inducit uxores
Aeneae et Anchisae cum lacrimis Ilium relinquentes his
verbis: »amborum uxores noctu Troiade exibant, capitibus
opertis flentes ambae abeuntes lacrimis cum multis«; hoc
iste Aenean eodem in tempore eiusdem rei causa inducit

 

60) Locus corruptus est3 coniunctis ambobus scholiis sensus elucet3
quorum prior pertinet ad diversam elocutionem, alterum ad diversas
personas. Ergo scribendum est: ,amat poeta quae legit immutata aliqua
parte —kvel personis ipsis vel verbis -- proferre‘.

