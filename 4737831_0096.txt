87

Omnino Skutschius quibus diversis modis similia esse' pos-
sunt duorum poetarum carmina confudit. Secernendum
enim est quod cum industria ad alius poetae exemplar
fictum, ab eo quod ex eius sermone quasi sine consilio
acceptum est, et si quid cum industria translatum est,
quaerendum est, utrum alius poetae memoria palam ex-
citetur an furtum fiat, quam differentiam optimi poetae
sine dubio sentiebant. His recte seiunctis primum quae
de rationibus inter Ennium et Vergilium intercedentibus
suspicatur Nordenus (comment. ad Aen. 1. VI), aliena esse
ab hac quam tractamus quaestione apparet (cf. Leo, Herm.
XLII p. 57, ann. 2). Deinde Vergilium omnibus certis
quidem locis praeclaros versus (totos vel paene solidos)
palam et modeste accepisse elucet; sin Ciris auctor Cor-
nelius· Gallus esset, Vergilius inde aliquot versus leves
atque mediocres impudenter subripuisset — id quod ver—
sibus a Leone (Herm. XLII, 58) exscriptis, sed etiam totius
fere carminis tenore demonstratur. Sed tale.furtum Ver-
gilius non fecit: ergo Ciris post Vergilium facta est. Quae
argumentatio per se iam certa ac valida confirmatur singulis
utriusque poetae locis inter se collatis atque accurate exa-
minatis: quam quaestionem totam Leo nuper subtiliter
tractavit.

