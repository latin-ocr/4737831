Quamvis multa inde ab antiquis temporibus de Vergilio
veterum poetarum imitatore disputata sint, multum abest,
ut viri docti illa de quaestione, quam sit obnoxius Ver-
gilius poeta exemplaribus suis, consentiant. Quot enim
vel sententias vel versus totos vel locos integros Vergilius
e poetarum latinorum veterum aequaliumve operibus in
carmina sua transtulerit, litterarum latinarum reliquiae
non concedunt, ut ubique ipsis carminibus comparatis in-
tellegamus. Testimoniis igitur opus est, qualia interpretes
Vergiliani tradideruntÍ¾ neque vero satis est annotationem
grammaticam adhibuisse, quia rationem et gradum similitu-
* dinis quam accurate verbis significaverint grammatici nec
ab initio satis constat nec satis quaesitum est, Ergo quae
de singulis locis tradiderunt, propositum est singillatim,
ubi licet, examinare, unde de reliquis, ubi non licet, possit
coniectura fieri. Qua in re tractanda ita progrediemur,
ut primum quae de poetis graecis, de Homero praecipue,
tradita sunt, perlustremus, deinde de poetis latinis agamus,
ex quorum numero feliciter evenit, ut ipsum comparare
liceat Lucretium. In qua quae stione tractanda ultro fiet,
ut, qualis sit Vergiliana imitandi ars, adumbretur. Denique
quoniam ad auctoritatem illius memoriae diiudicandam
multum interest scire, quo modo et orta sit et ad nos
pervenerit, antequam ipsos locos componamus, de scholiis
et de Macrobi libris generatim pauca dicenda sunt. Atque
originem ducunt illae notationes sine dubio ex interpretis
cuiusdam, fortasse Hygini, luculento opere, quo ex litteris
graecis et latinis Vergili exemplaria videntur collecta

