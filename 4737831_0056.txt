47

vv. 514 sqq. comparari possunt oum Lucr. 1. Π initio.

523. ‚interea dulces pendent circum oscula nati‘
perbene opponitur Lucreti tristibus versibus ΠΙ. 894 sqq.:
‚nec dulces occurrent oscula nati praeripere‘.> Sed Ver-
gilius vocem reddit arte compressam.

Apparet igitur quae verba Lucretiana adhibuerit Ver-
gilius undique e Lucreti carmine non ex uno loco attracta
esse, levia tantum translata esse et ea omnia mutata.
Quod non satis potest intellegi, si singulares loci Macrobi
modo dispersi atque e conexu dirempti afferuntur.

3) Genus poematis philosophici sic erat Lucretianum
ut epicum Ennianum vel Graecis Homericum; quo fit, ut
Vergilius cum aliis poetis Latinis in explicandis doctrinis
philosophicis semper sequatur elocutionem Lucreti. Huc
pertinet, quod Macr. VI. 1. 45 Vergili a. VI. 724 ‚campos-
que liquentes‘ comparat cum L. VI. 405 ,camposque na-
tantes‘; nam totum illum locum secundum Lucretianam
elocutionem fictum esse tibi persuadeas volo inspecta Nor-
deni (Comment. ad Aen. VI. p. 302 sq.) collectione. Simi-
liter res se habet:

4) e. VI. 31 sqq. ev L. V. 432 sqq.‚ quos locos oom-
parat Macrobius VI. 2. 22—24. Sed etiam hic Vergilius
minime hunc unum Lucreti locum imitari voluit. Potius
ex his intellege colorem omnino Lucretianum:

v. 31. magnum per inane = L. I. 1018.

v. 32. cf. L. I. 715. ex igni terra atque anima pro-
crescere et imbri.

v. 33. liquidi ignis = L. VI. 205. liquidi color au—
reus ignis. — ut his exordia primis omnia m L. I. 61 cor-
pora prima, quod ex illis sunt omnia primis. —- ,concreverit‘
saepius apud Lucretium.

v. 35. durare . . et discludere . . coeperit et sumere
cf. L. V. 437. diffugere inde coepere paresque iungi et
discludere.

Praeterea Vergilius illa forma quadam artificiose com-
plexus est, quae Apolloni Rhodi narrationi (Arg. I. 496 sqq.)
non dissimilis est.

His locis philosophicis praeter illum, quem supra

