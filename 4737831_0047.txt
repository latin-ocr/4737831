38

videtur ipse perturbavisse, ut qui verba iniecerit (ξ 15):
,nonne vobis videntur membra huius descriptionis ex uno
fonte manasse, sed rursus locos alios componamus‘. —- De
tertio capite res dubia est; reliqua libri capita, quae
ex aliis fontibus fluxerunt, aliena sunt a proposito nostro.

Inspectis igitur indiciis et vestigiis, quibus fontium
proprius ordo proditur, iam intellegimus, quales fuerint
illi fontes. Nam cum Donati Vita Vergili (Reiff. Sueton.
p. 66) memoriae traditum sit fuisse inter Vergili obtrecta-
tores, qui ,furta‘ eius contraherent vel ,homoeon elenchon‘
corpus conscriberent, dubitari non potest, quin ex huius
generis libris Macrobi auctor sua excerpserit; quos libros
via etratione compositos exemplaria per poetarum ordinem
protulisse verisimile est. Accedit, quod obtrectatoris vox
nonnullis locis proditur, maxime VI. 2 ξ 30 ,cum paucorum
verborum immutatione‘. Cf. infra p. 63. Tamen dubium
est, num revera ad ipsa scripta a Donato allata redeat
Macrobi auctor, neque operae pretium est inquirere, cui
illorum Macrobiana debeantur 37); εθᾶἸιοο certum est ob-
trectatores illos scientiam suam hausisse e scholiis antiquis,
in quibus singula ad singulos versus exemplaria notabantur.
Unde sequitur, ut etiam Macrobi collectiones redeant ad
magnam illam scholiorum copiam, unde Servi scholiorumque
nostrorum notae ortae sunt ³⁸). Quo fit, ut plerique poetae,
quos affert Macrobius, etiam in scholiis nostris afferantur,
quamquam alios eorum locos notat Macrobius, alios inter-
dum scholia. Etiam ut poetas quosdam silentio praeterit
ita alios addit ad exemplarium numerum: Varium Furium
Sueium Ciceronem.

Apparet igitur tantum esse poetarum· numerum, quo-
rum opera Vergilius, cum carmina sua scriberet, inspexisse
atque sibi proposuisse exemplaria tradatur, ut paene nullum

 

37) Cf. Ribbeck prol. p. 99. H. Linke, De Macr. fontibus, Wrat.
isso, p. ⁴5.

38) Imprimis DS et Macrobi l. VI auctor ex 'eodem fonte hausisse
videntur, cum uterque de Naevio et de carmine antiquo rusticorum idem
proferat.

