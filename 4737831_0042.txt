33

liberatum de rebus naturalibus et antiquis Midae inter-
roganti disputavisse‘. -—

Dicit igitur DS, Vergilium Theopompi illam de Mida
fabulam sibi posuisse exemplar, cum induceret Silenum a
pueris sertis vinctum et de mundi ortu canentem. Sed
non satis probabile est Vergilium ipsius Theopompi ,Thau-
masia‘ attraxisse; talia iam a poetis prioribus composita
ad Vergilium venisse credam ²²⁹). Hoc quidem constat apud
Vergilium fabula illa neglecta paene omnia poetice ficta
atque nove formata esse.

Deinde Pisandri cuiusdam poetae opus laudatur a
Macrobio (V. 2. 4) Aeneidos libri II exemplar. Hanc Ma-
crobi notationem videri interpolatam esse nec deberi fideli
illi auctori, quem in maiore parte libri V Macrobius ex-
scripsit, supra demonstrare conati sumus (v. p. 7). Sed
ipsum locum accuratius inspiciamus: ,Dicturumne me pu-
tatis . . . quod eversionem Troiae . . a Pisandro . . ad ver—
bum paene transcripserit, qui eminet opere..., in quo
opere . . interitus Troiae . . relatus est, quae Maro . . fide-
liter interpretando fabricatus sibi est Iliacae urbis ruinam‘.
Ergo bis, qualis sit Vergili imitatio, accipimus: priore
loco Vergilium Pisandri eversionem ,ad verbum paene
transcripsisse‘ altero ,fideliter interpretatum esse‘ dicitur.
Sed bis hoc expressum invenisse Macrobium apud auctorem
suum — atque id verbis non idem valentibus -— non pro-
babile est; atque cum illo altero loco, ubi de Pindaro
agitur, Macrobium ex sua libidine addidisse constet (v. p.
32) verba quae sunt: ‚unum vero locum, quem temptavit
ex integro paene transcribere, volo communicare
vobiscum‘, dubitari non potest, quin etiam hoc loco priora
verba similia quibus ,ad verbum paene transcripsisse‘ Ver—
gilius dicitur, e Macrobi ingenio orta sint neque ita quic-

. quam valeant. Invenisse igitur videtur Macrobius hoc fere

notatum: ‚Pisandrus inter Graecos poetas eminet opere. .;
in quo opere .. interitus quoque Troiae .. relatus est; quae
Maro fideliter interpretando fabricatus sibi est Iliacae

 

29) Skutsch, Aus Vergils Fri'ihzeit p. 29. Leo Herm. 37. 23.
3

