8

Ea quae sequuntur tractationem Homericam ab initio
(cap. XVH.1sqq.) et novo sono Vergili laudi obtrectante
et transitione molesta novorum fontium compilationem
produnt ⁸). Porro agitur de Apollonio Rhodio et de
Pindaro; quij locus e Gelli N. A. XV11.10.exsoriptus
est. E reliquis denique huius libri capitibus hoc comme-
moratione dignum est, quod unum versum (g. 1. 437) Graecis
nominibus compositum ad P artheni exemplar factum esse
secundum Gellium XIII. 27 Macrobius annotat; quae de
tragicis poetis proferuntur, supra p. 6 ann. 2 attulimus.

His observatis apparet Macrobium unam dissertationem,
qua tractabatur Homerica imitatio et iam commemora-
bantur Theocritus Hesiodus Aratus, auxisse aliis poetis
allatis, quorum de duobus (Pindaro et Parthenio) Gellium,
de duobus reliquis (Pisandro et Apollonio ⁹)) ignotos auc-
tores adiit. Atque dissertationem illam Homericam veri-
simile est ortam esse e commentariis veteribus; unde
exscripsit auctor locos per librorum et versuum ordinem
una cum iudicio ab interpretibus facto atque digessit ma-
teriam in tres partes. Qui fuerit ille auctor, nemo dicat 10);

 

narratione adeo fere nescit scite coniungere, ut interpolatio facile ad-
gnoscatur‘. ,

8) Postquam enim Vergilius quod deficiente exemplo Homerico
ineptam invenerit belli causam, indignis verbis vituperatus est, transitio
male fit verbis quae sunt: ‚alium non frustra dixi, quia non de unius
racemis vindemiam sibi fecit . .‘, cum iam in initio de Theocrito
Hesiodo Arato Pisandro dictum sit.

9) Illud de Apollonio dictum proprie redire ad scholia apparet
comparato Servio ad a. IV. 1. De uno Pisandro dubia res est.

10) Quod H. Linke (De Macrob. fontibus. Wratislaw. 1880) —-
quem sequitur G. Tolkiehn, Homer u. d. rom. Poesie, Lng. 1900 —-
putat Asconi Pediani contra obtrectatores librum Macrobiani libri fontem
primarium esse, nullis argumentis probatum est. Nam Donati Vitae
verba quae sunt (p. 66. 2. Reiff. Sueton.): ,Asconius Pedianus libro
quem contra obtrectatores Vergilii scripsit, pauca admodum obiecta ei
proponit eaque circa historiam fere, et quod pleraque ab Homero
sumpsisset . .‘‚ Asconium hoc libro de historicis quibusdam quaestionibus
(i. e. de antiquissimis temporibus Romanis et de historia fabulari) egisse
demonstrant3 qua in re tractanda interdum imitationem Homericam
attingens poetam defendisse dicitur.

